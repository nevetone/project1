{% extends 'data.html' %}
{% block content %}

<br />
<h3 class="newsh3">
<p class="text-red">ZAWÓD: OPIEKUN W DOMU POMOCY SPOŁECZNEJ</p><br />
Symbol cyfrowy 341203<br />
kierunek zaoczny, dwuletni /4 semestralny/<br />

podbudowa: Szkoła ponadgimnazjalna<br /><br />
zjazdy odbywają się:<br />

w soboty i niedziele w godzinach od 8.00 do 15.45 /przeciętnie 2 zjazdy w ciągu miesiąca<br /><br />

Od dnia 01.02.2019 nauka jest płatna - 200 złotych miesięcznie. Semestr trwa 5 miesięcy. <br />

Słuchacze mają możliwość uzyskania bezpłatnego certyfikatu szkolenia "Pierwsza pomoc"<br />

oraz certyfikatu ukończenia szkolenia "Terapia zajęciowa"<br /><br />

Egzamin potwierdzający kwalifikacje:<br />

K1 – Świadczenie usług opiekuńczo-wspierających osobie podopiecznej w 4 semestrze<br />
Wymagane dokumenty:

- świadectwo ukończenia technikum lub liceum<br />

- 2 zdjęcia /37x 52 mm/<br />

- wypełniona umowa ze szkołą <br />

- zaświadczenie od lekarza medycyny pracy o braku przeciwwskazań do nauki  w zawodzie<br /><br />

PRZEDMIOTY<br />


Podstawy organizacji Domu Pomocy Społecznej<br />

Bio-psycho-społeczne funkcjonowania człowieka<br />

Teoretyczne podstawy opieki<br />

Język obcy w pomocy społecznej<br />

Podstawy przedsiębiorczości<br />

Opieka i pielęgnacja człowieka<br />

Aktywizacja osoby podopiecznej
<br />
Trening umiejętności społecznych<br />

Praktyki zawodowe<br /><br />


·        Praktyki zawodowe w III semestrze 4 tygodnie      <br /><br />

INFORMACJA O ZAWODZIE OPIEKUN W DOMU POMOCY SPOŁECZNEJ<br />

Zawód opiekun w domu pomocy społecznej został wprowadzony na rynek edukacyjny rozporządzeniem Ministra Edukacji Narodowej z dnia 29 marca 2001 roku. Opiekun w domu pomocy społecznej pełni funkcję osoby pierwszego kontaktu wobec osób niesamodzielnych, chorych, niepełnosprawnych, potrzebujących stałej opieki i pielęgnacji, oderwanych przez fakt zamieszkania  w instytucjach całodobowych od codziennych kontaktów z rodzinami i bliskimi. Dostrzegając potrzeby i problemy mieszkańców DPS, opiekun współpracuje  z zespołem terapeutycznym, tworząc i realizując indywidualne programy oddziaływań skierowanych na osobę korzystającą z pomocy instytucjonalnej.  W bezpośredniej opiece nad podopiecznym, realizuje indywidualny plan pracy  i opieki, pomaga w zaspakajaniu potrzeb, rozwiązywaniu problemów, wykonywaniu codziennych czynności z zakresu samoobsługi i samopielęgnacji lub pełni funkcje zastępcze. Organizuje osobie podopiecznej czas wolny, umożliwiając samorealizację, rozwój zainteresowań, integrację z rodziną, społecznością lokalną i innymi mieszkańcami DPS lub innej instytucji opiekuńczej. Zakres zadań zawodowych wymaga od opiekuna określonych kompetencji personalnych i społecznych. Praca z osobą niesamodzielną, chorą   i niepełnosprawną wymaga od opiekuna empatii, kreatywności i konsekwencji  w realizacji zadań oraz umiejętności kształtowania pozytywnych relacji interpersonalnych w najbliższym otoczeniu osoby podopiecznej.

Opiekun w domu pomocy społecznej uzyskuje kwalifikację po zdaniu egzaminu potwierdzającego kwalifikację zawodową.  <br /><br />  


UZASADNIENIE POTRZEBY KSZTAŁCENIA W ZAWODZIE OPIEKUN W DOMU POMOCY SPOŁECZNEJ<br />

Proces starzenia się ludności Polski stale postępuje i – jak wskazują prognozy – jego intensywność ulegnie przyspieszeniu w drugiej dekadzie XXI wieku, gdy wiek emerytalny osiągną osoby urodzone w latach powojennego wyżu demograficznego. Przy czym proces ten będzie miał cechy tzw. podwójnego starzenia (nastąpi podwojenie liczby osób  w grupie 80 lat i więcej). Wraz z wiekiem wzrasta niepełnosprawność. Oznacza to większe zapotrzebowanie na stałą opiekę i świadczenia pielęgnacyjne. Osoby te mogą stać się potencjalnymi klientami domów pomocy społecznej oraz innych instytucji o podobnym zakresie usług. Postępujące zmiany w strukturze rodziny i mobilność młodego pokolenia powodują, że coraz częściej osoby starsze nie mogą liczyć na bezpośrednią opiekę ze strony aktywnych członków rodziny. To wszystko będzie zmuszało wiele osób do korzystania z instytucjonalnych form pomocy.

Do osób wymagających opieki instytucjonalnej zaliczyć trzeba także osoby przewlekle chore psychicznie, niepełnosprawne intelektualnie oraz dzieci i młodzież niepełnosprawne intelektualnie. Przegląd internetowych ofert pracy  w oparciu o Portal Publicznych Służb Zatrudnienia i portal pracuj.pl, wykazał zainteresowanie pracodawców zatrudnianiem opiekunów w Zakładach Opiekuńczo-Leczniczych i Domach Pomocy Społecznej w różnych regionach Polski oraz na terenie UE. Zważywszy na pogłębiający się proces starzenia się ludności oraz procesy społeczne w rodzinie, istnieje konieczność tworzenia instytucji wspierających rodziny w opiece nad osobami starszymi i niepełnosprawnymi oraz przygotowania fachowej kadry opiekunów do pracy   w domach pomocy społecznej.



<br /><br />

<p class="text-red">ZAWÓD: TECHNIK  USŁUG KOSMETYCZNYCH<br /></p>
Symbol cyfrowy  514207<br />
kierunek zaoczny, dwuletni /4 semestralny/<br />

podbudowa: Szkoła ponadgimnazjalna<br /><br />


zjazdy odbywają się:<br />

w soboty i niedziele w godzinach od 8.00 do 15.45 /przeciętnie 2 zjazdy w ciągu miesiąca<br />

Od dnia 01.02.2019 nauka jest płatna- 200 złotych miesięcznie. Semestr trwa 5 miesięcy. <br />

Słuchacze mają możliwość uzyskania bezpłatnego certyfikatu szkolenia "Asystent lekarza medycyny estetycznej"<br />

oraz certyfikatu ukończenia szkolenia "Wizaż i stylizacja"<br /><br />

 

Egzamin potwierdzający kwalifikacje:<br />

AU.61. Wykonywanie zabiegów kosmetycznych twarzy odbywa się pod koniec II semestru.<br />

AU.62. Wykonywanie zabiegów kosmetycznych ciała, dłoni i stóp odbywa się pod koniec IV semestru.<br /><br />


Wymagane dokumenty:<br />

- świadectwo ukończenia technikum lub liceum<br />

- 2 zdjęcia /37x 52 mm/<br />

- wypełniona umowa ze szkołą <br />

- zaświadczenie od lekarza medycyny pracy o braku przeciwwskazań do nauki    w zawodzie<br /><br />


PRZEDMIOTY<br />

Działalność gospodarcza i usługowa w salonie kosmetycznym<br /><br />


Ratownictwo<br />


Podstawy działalności usługowej<br /><br />


Informatyka<br />

Język obcy w kosmetyce<br />

Podstawy anatomiczno-dermatologiczne w kosmetyce<br />

Kosmetyka pielęgnacyjna i upiększająca twarzy, szyi i dekoltu<br /><br />


Fizykoterapia<br />


kosmetyka pielęgnacyjna i upiększająca twarzy, szyi i dekoltu<br />

Kosmetyka pielęgnacyjna i upiększająca dłoni, stóp i ciała<br /><br />


Chemia kosmetyczna<br />


Kosmetyka pielęgnacyjna i upiększająca dłoni, stóp i ciała<br />

Podstawy przedsiębiorczości<br />

Zabiegi pielęgnacyjne i upiększające twarzy, szyi i dekoltu<br /><br />


Psychologia<br />


Zabiegi pielęgnacyjne i upiększające twarzy, szyi i dekoltu<br />

Zabiegi pielęgnacyjne i upiększające dłoni, stóp i ciała<br /><br />


dietetyka<br />


Zabiegi pielęgnacyjne i upiększające dłoni, stóp i ciała<br />

·        4 tygodnie praktyk zawodowych  2 tyg 160 g sem. II   2tyg 160 g sem. III<br /><br />


INFORMACJA O ZAWODZIE TECHNIK USŁUG KOSMETYCZNYCH<br />
 
<br />
Zawód technik usług kosmetycznych jest zawodem usługowym należącym do branży administracyjno-usługowej, mieszczącym się w sferze usług publicznych. Odbiorcy tych usług są grupą konsumentów bardzo wymagających. Narzuca to na sektory tej branży związane  z kosmetyką ciągły i nieustanny rozwój, wprowadzanie innowacji kosmetycznych i technologicznych oraz podnoszenie poziomu świadczonych usług. Wszystkie te wymagania rynkowe przekładają się jednocześnie na oczekiwania pracodawców, co do poziomu umiejętności praktycznych oraz posiadanej wiedzy pracowników. Aby sprostać zapotrzebowaniu pracodawców uczniowie mogą korzystać z szerokiej oferty szkoleń dokształcających i nieustannie podnosić swoje kwalifikacje. Jednocześnie wskazuje to na specyfikę tego zawodu, który można określić jako prężnie i dynamicznie rozwijający się. Zdecydowanie jest to zawód dla ludzi pragnących rozwoju   i lubiących wyzwania. Specyfika tego zawodu polegająca na kontakcie z ludźmi narzuca również na osobę pracującą bezwzględną potrzebę posiadania szczególnych cech charakteru, predyspozycji psychofizycznych oraz wysokiej kultury osobistej. Poza relacjami interpersonalnymi kosmetyczka prowadząca własną działalność jako przedsiębiorca musi wykazać się umiejętnościami zarządzania salonem kosmetycznym oraz zarządzania personelem zgodnie   z obowiązującymi dyrektywami unijnymi SANEPiD-u, PPOŻ, BHP i Kodeksu Pracy.

W salonie kosmetycznym można również prowadzić sprzedaż kosmetyków, preparatów ziołowych, suplementów diety oraz akcesoriów do odsprzedaży klientowi, co stawia kosmetyczkę w kolejnej roli, handlowca. Polem zabiegowym dla kosmetyczki jest skóra twarzy, szyi i dekoltu oraz dłoni, stóp   i ciała. W puli oferowanych usług przez kosmetyczkę znajdują się zabiegi z zakresu kosmetyki pielęgnacyjnej, upiększającej, zdobniczej oraz zabiegi   z zastosowaniem czynników fizykalnych. Klient podczas wizyty w salonie kosmetycznym oprócz usługi bezpośredniej otrzymuje pakiet porad związanych    z pielęgnacją i profilaktyką skóry twarzy, szyi i dekoltu, dłoni, stóp i ciała oraz upiększaniem w warunkach domowych. Kolejnym działem porad jest stylizacja i wizaż, gdzie klient otrzymuje wyczerpujące wskazówki na temat rodzaju makijażu oraz sposobów jego wykonania, dopasowaniu formy fryzury i kolorystyki włosów, doboru odpowiedniego stylu ubioru wraz z paletą barw, biżuterii  i dodatków. Równie ważnym elementem pracy kosmetyczki jest skorelowana współpraca  z lekarzem dermatologiem, polegająca na wspomaganiu terapii i przynosząca wymierne efekty w trakcie leczenia chorób skóry gładkiej, owłosionej oraz przydatków skórnych.
<br /><br />

UZASADNIENIE POTRZEBY KSZTAŁCENIA W ZAWODZIE TECHNIK USŁUG KOSMETYCZNYCH<br />
 

Obecne czasy wymuszają na nas coraz większą dbałość o wizerunek zewnętrzny, z tego powodu rośnie zapotrzebowanie na specjalistów w tej dziedzinie. Od 1990 roku rynek kosmetyczny jest jednym z najbardziej dynamicznie rozwijających się w Polsce i na świecie, dlatego Technik usług kosmetycznych wychodzi naprzeciw potrzebom rynku pracy jak   i samych uczniów, którzy chcą się rozwijać w tym kierunku. Zachętą do kształcenia się w tym przyszłościowym zawodzie jest możliwość otwarcia własnej działalności gospodarczej oraz dotacje unijne, które to umożliwiają. Zawód kosmetyczki daje szansę współpracy z wieloma nowoczesnymi firmami kosmetycznymi stwarzając szerokie możliwości pracy w gabinetach kosmetycznych, gabinetach odnowy biologicznej, gabinetach medycyny estetycznej, salonach urody, SPA, działach kosmetycznych w centrach handlowych, jako przedstawiciel handlowy firmy kosmetycznej zarówno z rynku detalicznego jak i profesjonalnego (szkoleniowiec). Uprawnia do prowadzenia własnej działalności w zakresie kosmetyki, pielęgnacji zdrowia  i urody. Według prognoz ekspertów z Instytutu Badań Rynku, Konsumpcji i Koniunktur, w 2020 r. w Warszawie największy popyt będzie na pracowników w usługach osobistych (m.in. kosmetycznych).


<br /><br />

<p class="text-red">ZAWÓD: TECHNIK  BEZPIECZEŃSTWA I HIGIENY PRACY</p><br />

Symbol cyfrowy  325509<br />
kierunek zaoczny, półtoraroczny  /3 semestralny/<br />

podbudowa: Szkoła ponadgimnazjalna dająca wykształcenie średnie<br /><br />

zjazdy odbywają się:<br />

w soboty i niedziele w godzinach od 8.00 do 15.45 /przeciętnie 2 zjazdy w ciągu miesiąca/<br />

Od dnia 01.02.2019 nauka jest płatna- 250 złotych miesięcznie. Semestr trwa 5 miesięcy. <br />

Słuchacze mają możliwość uzyskania bezpłatnego certyfikatu szkolenia "Obsługa kas fiskalnych"<br />

oraz certyfikatu ukończenia szkolenia "Zakładanie działalności gospodarczej"<br /><br />

 

Egzamin potwierdzający kwalifikacje:<br />

K1 – MS.12 Zarządzanie bezpieczeństwem w środowisku pracy - w III semestrze<br /><br />

Wymagane dokumenty:<br />

- świadectwo ukończenia technikum lub liceum<br />

- 2 zdjęcia /37x 52 mm/<br />

- wypełniona umowa ze szkołą <br /><br />


PRZEDMIOTY<br />

Podstawy prawa pracy<br />

Techniczne bezpieczeństwo pracy<br />

Ergonomia w procesie pracy<br />

Zagrożenia w środowisku pracy<br />

Język obcy zawodowy w bezpieczeństwie i higienie pracy
<br />
Podstawy przedsiębiorczości<br />

Ocena ryzyka zawodowego<br />

Ustalanie przyczyn i okoliczności wypadków przy pracy oraz chorób zawodowych<br />

Zarządzanie systemami bezpieczeństwa i higieny pracy<br /><br />


·        4 tygodnie praktyk zawodowych  2 tyg. sem. II   2tyg sem. III<br /><br />

INFORMACJA O ZAWODZIE TECHNIK BEZPIECZEŃSTWA I HIGIENY PRACY<br />
Technik bezpieczeństwa i higieny pracy sporządza bieżące i okresowe analizy stanu bhp w zakładzie pracy, rozwiązuje bieżące problemy techniczne   i organizacyjne związane z bhp w skali zakładu pracy i w odniesieniu do stanowisk pracy. Kontroluje stan bhp w zakładzie, sporządza sprawozdania i protokoły pokontrolne oraz opinie dotyczące spełniania wymagań bezpieczeństwa i higieny pracy, ocenia ekonomiczne skutki zagrożeń, wypadków przy pracy i chorób zawodowych. Dobiera właściwe środki ochrony dla pracowników na poszczególnych stanowiskach pracy, nadzoruje wykonywanie zleceń służb kontrolujących warunki bhp we wszystkich instytucjach. Do podstawowych zadań technika bhp w firmie należy: identyfikacja i ocena zagrożeń występujących w procesie pracy oraz ryzyka związanego z tym zagrożeniami, organizowanie pracy w sposób zapewniający bezpieczne    i higieniczne warunki pracy, zapewnienie przestrzegania w zakładzie pracy przepisów oraz zasad bezpieczeństwa i higieny pracy, wypracowanie i wdrożenie metod ochrony pracowników przed zagrożeniami związanymi z wykonywaną pracą, ustalanie okoliczności i przyczyn wypadków, współdziałanie ze służbami pracowniczymi zakładu pracy w zakresie obowiązków dotyczących bezpieczeństwa i higieny pracy. Technik bezpieczeństwa i higieny pracy może podjąć pracę w przedsiębiorstwach, instytucjach i organizacjach prowadzących działy higieny i bezpieczeństwa pracy.
<br /><br />

UZASADNIENIE POTRZEBY KSZTAŁCENIA W ZAWODZIE TECHNIK BEZPIECZEŃSTWA
I HIGIENY PRACY
Współczesny biznes to przede wszystkim lawinowo narastająca konkurencja, duża zmienność gustów klientów oraz ciągła presja na innowacyjność   i efektywność kosztową. Taka sytuacja tworzy trudne i wymagające środowisko pracy, zaś sektor zarządzania bhp staje się strategicznym elementem  w planowaniu rozwoju przedsiębiorstwa. Dokonujący się postęp   w różnych obszarach i integracja z Unią Europejską wyznaczają kierunki zmian. Przemiany te dotyczą zarówno obszaru bezpieczeństwa pracy, jak również podejścia do rozwoju i doskonalenia kompetencji pracowników. Aktualnie za najważniejszy element, od którego uzależnione są sukcesy danej organizacji, coraz  częściej uznaje się ludzi, a potrzeba efektywnego i właściwego rozwoju pracowników jest dziś ważniejsza niż kiedykolwiek. Aktualnie pracodawcy są coraz bardziej świadomi oczekiwań, jakie stawiają swoim pracownikom, oczekując przede wszystkim obok kwalifikacji faktycznych umiejętności  i kompetencji zarówno w obszarze zawodowym, jak i społecznym. Oczekiwania te nabierają szczególnego znaczenia w kontekście pracy służby bezpieczeństwa i higieny pracy. Jest to związane z dużą liczbą i małą czytelnością obowiązujących przepisów, procesem kontroli organizacji oraz obowiązkami pracodawców w zakresie bezpieczeństwa  i higieny pracy. Dlatego tak istotnym jest, by kształcić techników bezpieczeństwa i higieny pracy, którzy przez cały czas będą czuli potrzebę uaktualniania swojej wiedzy i umiejętności, podnoszenia kwalifikacje i doskonalenia kompetencji pamiętając, iż pracownicy służb bhp stanowią  we współczesnym świecie newralgiczną grupę jeżeli chodzi o poziom bezpieczeństwa    w organizacji.

<br /><br />
<p class="text-red">ZAWÓD: TECHNIK  ADMINISTRACJI </p><br />
Symbol cyfrowy  334306<br />
kierunek zaoczny, dwuletni /4 semestralny/<br />

podbudowa: Szkoła ponadgimnazjalna<br /><br />

zjazdy odbywają się:<br />

w soboty i niedziele w godzinach od 8.00 do 15.45 /przeciętnie 2 zjazdy w ciągu miesiąca<br />

Od dnia 01.02.2019 nauka jest płatna- 250 złotych miesięcznie. Semestr trwa 5 miesięcy.<br />

Słuchacze mają możliwość uzyskania bezpłatnego certyfikatu szkolenia "Obsługa kas fiskalnych"<br />

oraz certyfikatu ukończenia szkolenia "Zakładanie działalności gospodarczej"<br /><br />

 

Egzamin potwierdzający kwalifikacje:<br />

K1 – AU.68 - Obsługa klienta w jednostkach administracji - w IV semestrze<br /><br />

Wymagane dokumenty:<br />

- świadectwo ukończenia technikum lub liceum<br />

- 2 zdjęcia /37x 52 mm/<br />

- wypełniona umowa ze szkołą<br /><br />


PRZEDMIOTY<br />

Język obcy w administracji<br />

Działalność gospodarcza w jednostce organizacyjnej<br />

Podstawy prawa cywilnego<br />

Podstawy prawa pracy<br />

Podstawy prawa administracyjnego<br />

Podstawy finansów publicznych<br />

Podstawy przedsiębiorczości<br />

Wykonywanie pracy biurowej<br />

Postępowanie w administracji<br /><br />


·        8 tygodni praktyk zawodowych  4 tyg.  sem. II4 tyg.  sem. III<br /><br />

INFORMACJA O ZAWODZIE TECHNIK ADMINISTRACJI
Technik administracji zajmuje się pracami związanymi z gromadzeniem oraz obiegiem dokumentacji i informacji zgodnie z instrukcją kancelaryjną w urzędach administracji publicznej i w przedsiębiorstwach, w tym informacji  o charakterze ekonomicznym i statystycznym. Sporządza sprawozdania i protokoły posiedzeń  i zebrań. Ważnymi zadaniami technika administracji są: opracowywanie projektów aktów administracyjnych, prowadzenie postępowania kończącego się wydaniem decyzji administracyjnej, a także przygotowywanie projektów umów cywilnoprawnych. Zajmuje się również planowaniem i organizowaniem narad, zebrań, konferencji i sesji. Prowadzi podstawową dokumentację księgową, planuje koszty i przychody, gospodaruje majątkiem oraz nadzoruje innych pracowników.
<br /><br />
UZASADNIENIE POTRZEBY KSZTAŁCENIA W ZAWODZIE
Współcześnie obserwuje się wzrastającą rolę dziedzin gospodarki związanych ze sferą szeroko rozumianych usług. Na tym tle wzrastają także oczekiwania wobec administracji, od której wymaga się coraz większej sprawności, kompetencyjności, życzliwości wobec interesantów i traktowania swojej pracy w kategoriach służby publicznej. Również rozwój techniki biurowej i systemów komunikacji obliguje pracowników administracji do ciągłego doskonalenia swoich kwalifikacji w tym zakresie.
<br /><br />
W związku z powyższym technik administracji powinien posiadać uniwersalne kwalifikacje zawodowe związane  z rozumieniem i stosowaniem w praktyce norm prawnych, przejawiające się w poszanowaniu zasad służących organizacji każdej zbiorowości ludzkiej i umożliwiające pracę na różnych stanowiskach administracyjnych. Jego wykształcenie   w zakresie podstawowej wiedzy    i umiejętności stanowi podbudowę do doskonalenia, szybkiej adaptacji do nowych warunków pracy i dalszego kształcenia w zawodzie. Analiza ofert pracy wykazała, że bieżące zapotrzebowanie rynku pracy na techników administracji jest stabilne i stosunkowo wysokie. W każdym tygodniu objętym analizą (listopad 2009, kwiecień 2010 występowało średnio 9,9 ofert pracy w portalu Pracuj.pl. w obszarze administracja biurowa oraz 8,5 oferty pracy w dodatku „Gazeta Praca” dołączanym do „Gazety Wyborczej” w obszarze „ biuro  i administracja” (L.Kuras „Jaki pracownik – jaki zawód”?. Analiza internetowych i prasowych ofert pracy, ŁDNiKP, Łódź 2010). Natomiast prognozy przygotowane w oparciu o wykonane badania ankietowe pracodawców pozwalają przewidywać blisko dwukrotny wzrost zapotrzebowania rynku pracy na techników administracji w latach 2012 – 2014 roku w porównaniu z okresem 2010 – 2011 (zgodnie z „Potrzeby kadrowe województwa łódzkiego – raport   z badań ankietowych E.Ciepucha, J.Moss ŁCDNiKP Łódź 2011).
</h3>
<br /><br />



{% endblock %}